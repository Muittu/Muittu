<h1> Gu muittu, ta mobilak mutu</h1>
<p>Gure haurrak LH3n zeudenean hasi ginen antolatzen, eta hasiera hartan, gure helburua, Mugikorren jabetza ahalik eta gehien atzeratzeko sentsibilizazioa lantzea izan zen. Horretarako, ikastolako eta herriko beste ikastoletako haurren datuak bildu genituen, sexuaren arabera banatuta, eta mailaz maila, zenbat haurrek zuten dagoeneko euren jabetzako smartphone bat jakin genuen. Urtez urteko bilakera handitzen doa, eta geroz eta lehenago eskuratzen dituztela da ondorio nagusia. </p>

<h2>Orain artekoak</h2>
</p>Hau horrela, iaz, LH4. mailako gurasoei zuzendutako 3 tresna sortu genituen:</p>
<ol>
  <li>“Aurten ez” Konpromisioa esplizituki betetzeko online inkesta bat sortu eta zabaldu genuen. Bertan, aurten ez diegula geure haurrei interneteko sarbidea duen mugikorrik emango konpromisoa hartzera gonbidatzen genituen. Bertan, 3 galdera egin genituen eta hauek izan ziren emaitzak:</li>
  <img src="https://github.com/Muittu/Muittu/blob/main/2%20Ikasturteko%20datuak.png?raw=true"/>
  <ul>
        <li>Ikasle guztietatik %73ak erantzun zuen.</li>
        <li>Mugikorrik ba ote zuten galderari, %96ak ezetz erantzun zion.</li>
        <li>Aurtengo urte osoan mugikorrik ez emateko konpromezua hartuko ote zuten galderari, %90ak baietza esan zion, hau da, aurten ez diela mugikor propiorik erosiko edo emango.</li>
  </ul>
  <li>Inkesta honekin batera, ikus-entzunezko bat sortu genuen, errealitatea azaleratzeko: gurasook ere zein dependentzia dugun adieraziz, eta geu garela haurren eredu horretan ere.</li>
  <li>Gurasoei zuzendutako dekalogo bat osatu genuen, (<a href="https://github.com/Muittu/Muittu/blob/main/Gurasoentzako%20dekalogoa.jpg">dekalogoa euskaraz</a>) (<a href="https://github.com/Muittu/Muittu/blob/main/Gurasoentzako%20dekalogoa%20CAS.jpg">decálogo en castellano</a>) norberak mugikorraren eta internetaren zein erabilera egiten duenaz hausnartzeko.</li>
</ol>
<br/><br/>
<h2>Aurrera begira</h2>
<p>
Aurtengo ikasturtean, gure haurrak LH5ean daude, eta helburu hauek finkatu ditugu:</p>
<ol>
  <li>“Aurten ez” Konpromisoa azaroko gela bileretan aurkeztea berriro (urteroko lan bezala), eta konpromiso kolektiboa hartzea; taldean jarraitzea kontzientzia honekin. Deskargatu <a href="https://github.com/Muittu/Muittu/blob/main/Konpromezua.jpg">konpromezua</a> euskarazko bertsioa eta castellanoko ere badago: <a href="https://github.com/Muittu/Muittu/blob/main/Compromiso.jpg"> compromiso</a>
</li>
  <li>Gabonetrako kanpaina "<a href="https://github.com/Muittu/Muittu/blob/main/Oparia%20dirudi%20EUS.jpg">Oparia dirudi, baina ez da</a>" "<a href="https://github.com/Muittu/Muittu/blob/main/Oparia%20dirudi%20EUS.jpg">Parece un regalo, pero no lo es</a>"</li>
<li>
  Herri mailako hitzaldi/tailerrak sustatzea, 9-12 urte arteko haurren gurasoei zuzenduta, lau gai nagusi lantzeko: Mugikorren eta pantailen erabilera egokia; Arriskuak; Kontrolerako-tresnak; eta gurasook egin beharreko jarraipena. Horrez gain, hitzaldi/tailer honekin lortu nahi genukena da, amaieran, tarte bat eskaintzea, ikastoletan, herri-mailan ala beste herrietan mugikorren erabileraz kezkatuta dauden guraso-taldeen esperientzia ezberdinak azaltzeko. Horrela, uste dugu, ikastola ezberdinetako adin-tarte bereko haurren gurasoak elkartuta, herri-mailan pixkanaka antolatzeko mugimendua abiatu genezakeela. Elkar ezagutzeko aukera izanda, elkarrekin urratsak ematea litzateke aurrera begirako helburua (DBHn elkarrekin ibiliko direlako ikastola gehienetako haurrak).
</li>
<li>
Gure mailari begira, haurrek pantailen erabilera egokia egiteko dekalogo bat sortuko dugu. Hitzaldi/tailerraren ondoren banatuko dugu, eta bertan aipatzen diren irizpideekin osatuko dugu. Gaiak goran aipatutakoak (Erabilera egokia; Arriskuak; Kontrolerako-tresnak; Jarraipena).
</li>
<li>
Dekalogo honekin batera, ikastolan ala etxean gaia lantzeko fitxa bat sortu nahi dugu. Haurren hizkerara egokitua eta lehen pertsonan bizi dituzten egoerak planteatuta.
</li>
</ol>
